<html lang="cs">

<head>
    <meta charset="UTF-8">
    <title>Platební rozkaz a elektronický platební rozkaz</title>
    <link rel="stylesheet" href="assets/css/main.css" />
    <link rel="stylesheet" href="assets/css/footer.css" />
</head>

<body>

<h1>Platební rozkaz a elektronický platební rozkaz</h1>

<h2 class="disclaimer">Tato stránka slouží pro testování. Nejedná se o právní rady. Obsažené informace nikam nešiřte.</h2>

<h3>Co to znamená?</h3>

<p>Někdo chce, abyste mu zaplatili. Proto na vás u soudu podal žalobu. Tato osoba je na začátku dopisu označená jako <i>žalobce/žalobkyně.</i></p>
<p>Společně s platebním rozkazem vám asi přišla i samotná žaloba. Přečtěte si ji. Dozvíte se, proč po vás žalobce chce peníze.</p>
<p class="bold">Soud se ještě nezabýval tím, jestli má žalobce pravdu, nebo ne. Rovnou vám dal na vybranou: zaplaťte, nebo se suďte.</p>
<p>Na reakci máte 15 dní ode dne, kdy vám byl platební rozkaz doručen.</p>

<h3>Co se stane, když nic neudělám?</h3>

<p class="bold">Hrozí vám, že po vás bude peníze vymáhat exekutor.</p>
<p>K platebnímu rozkazu se bude přihlížet, jako by to byl plnohodnotný rozsudek. Pokud žalobci nezaplatíte, ale ani se nebudete bránit odporem, může na vás poslat exekutora. Ten by z vás peníze vymohl, a navíc by vás to stálo ještě více peněz, než kolik žalobce žádá teď.</p>

<h3>Co mám dělat?</h3>

<button type="button" class="collapsible">Došlo k omylu. Vůbec nevím, proč se na mě žalobce obrací.</button>
<div class="content">
    <ol>
        <li><p class="bold">Ozvěte se žalobci. Vysvětlete mu, že jde o omyl. Požádejte ho, aby vzal žalobu zpět.</p></li>
        <li><p class="bold">Zároveň podejte u soudu <a href="odpor.php" target="_blank"><i>odpor</i></a>. Máte na to 15 dní ode dne, kdy vám byl platební rozkaz doručen.</li>
    </ol>
    <p>Odpor je jediná spolehlivá cesta, jak se vyhnout automatické prohře.</p>
    <p>Když podáte odpor, rozběhne se klasický soudní spor. Pokud skutečně došlo k omylu, bude v zájmu žalobce, aby vzal žalobu zpět a spor tím ukončil. Odporem se zbavíte časového tlaku. Nebudete se muset bát, jestli žalobce vezme žalobu zpět včas.</p>
</div>

<button type="button" class="collapsible">Žalobce nemá pravdu. Nic platit nemám.</button>
<div class="content">
    <p class="bold">Podejte u soudu <i>odpor</i>. Máte na to 15 dní ode dne, kdy vám byl platební rozkaz doručen.</p>
    <p>Odpor je jediná cesta, jak se vyhnout automatické prohře.</p>
    <p>Celý problém tím ale nevyřešíte. Nebudete muset hned platit, ale rozběhne se klasický soudní spor. V něm se budete snažit přesvědčit soud, že máte pravdu a platit nemusíte. Pokud prohrajete, budete muset žalobci zaplatit ještě víc, protože se s vámi musel soudit.</p>
    <p>Soud vás v platebním rozkazu možná vyzval, abyste se po podání odporu vyjádřili k žalobě. Pokud je to váš případ, a vy se nevyjádříte, soud automaticky vyhoví žalobci a vy stejně prohrajete.</p>
    <p><b>Proto se urychleně obraťte na advokáta.</b> Poradí vám, jestli je správně podat odpor, nebo postupovat nějak jinak.</p>
    <p>Pokud už vám většina z těch 15 dní uběhla, <a href="odpor.php" target="_blank">podejte odpor sami</a>.  Poté si ale advokáta určitě najděte.</p>
</div>

<button type="button" class="collapsible">Souhlasím, že mám zaplatit. Ale žalobce chce víc, než na co má právo.</button>
<div class="content">
    <p>Proveďte tyto 3 kroky:</p>
    <ol>
        <li>
            <p class="bold">Ozvěte se žalobci. Vysvětlete mu, že správná částka je nižší.</p>
            <p><b>Snažte se ho přimět k tomu, aby vzal žalobu zpět, nebo ji alespoň změnil.</b> Tím se vyhnete soudnímu sporu.</p>
        </li>
         <li><p><b>Zaplaťte žalobci částku, kterou mu skutečně dlužíte.</b> Snažte se od žalobce získat písemné potvrzení, že jste částku zaplatili.</p></li>
          <li><p class="bold">Podejte u soudu <a href="odpor.php" target="_blank"><i>odpor</i></a>. Máte na to 15 dní ode dne, kdy vám byl platební rozkaz doručen.</p></li>
    </ol>
    <p>Odpor je jediná spolehlivá cesta, jak se vyhnout placení plné částky.</p>
    <p>Když podáte odpor, rozběhne se klasický soudní spor. Vy se ale nechcete soudit. Nejdůležitější je, že tím získáte více času na dohodu se žalobcem. Když ho přimějete k tomu, aby vzal žalobu zpět, nebo ji alespoň změnil, soudní spor skončí.</p>
    <h4>Jak se k tomu žalobce postavil?</h4>
    <button type="button" class="collapsible">Žalobu vzal zpět.</button>
    <div class="content">
     <p>Nemusíte dělat nic dalšího. Dluh už jste žalobci zaplatili a on vzal žalobu zpět. Od soudu vám přijde usnesení, že se řízení zastavuje. Soudní spor tím skončí.</p>
    </div>
    <button type="button" class="collapsible">Žalobu změnil na správnou částku.</button>
    <div class="content">
        <p>Dluh už jste žalobci zaplatili. Žalobce však nechce vzít žalobu zpět. Místo toho změnil žalobu na správnou částku.</p>
        <p>Soudní spor proto dále běží. Je na vás, abyste spor ukončili.</p>
        <p>Pošlete soudu <a target="_blank">sdělení</a>, že už jste dluh zaplatili.</p>
    </div>
    <button type="button" class="collapsible">Pořád trvá na příliš vysoké částce.</button>
    <div class="content">
        <p>Rozhodněte se, jestli se vám vyplatí najít si advokáta, který by vám pomohl. Pokud ano, jděte rychle za advokátem. Pokud ne, raději zaplaťte celou částku.</p>
        <p>Třetí možností je, že se se žalobcem budete soudit sami, bez advokáta. To vám určitě nedoporučujeme.</p>
    </div>
    <button type="button" class="collapsible">Neozývá se.</button>
    <div class="content">
        <p>Snažte se s ním navázat spojení.</p>
        <p>Nepodařilo se? Rozhodněte se, jestli se vám vyplatí najít si advokáta, který by vám pomohl. Pokud ano, jděte rychle za advokátem. Pokud ne, raději zaplaťte celou částku.</p>
        <p>Třetí možností je, že se se žalobcem budete soudit sami, bez advokáta. To vám určitě nedoporučujeme.</p>
    </div>
</div>

<button type="button" class="collapsible">Souhlasím, že mám zaplatit.</button>
<div class="content">
    <p class="bold">Zaplaťte žalobci částku, kterou žádá. Máte na to 15 dní ode dne, kdy vám byl platební rozkaz doručen.</p>
    <p>Dejte pozor na to, jestli nemáte vedle hlavní částky zaplatit i nějaké úroky. Navíc budete muset žalobci nahradit peníze, které musel zaplatit advokátovi a za podání žaloby.</p>
    <p>To všechno je v platebním rozkazu napsané. Ozvěte se žalobci a vyjasněte si, kolik přesně máte dohromady zaplatit a jak to provést (např. na jaký účet máte peníze poslat).</p>
    <p>Někdy se v platebním rozkaze objeví i to, že máte něco zaplatit přímo soudu, který vám rozkaz poslal. Pečlivě si dopis přečtěte a pokud to je váš případ, nezapomeňte na to.</p>
</div>

<button type="button" class="collapsible">Souhlasím, že mám zaplatit. Ale nemůžu si dovolit zaplatit to hned celé.</button>
<div class="content">
    <h4>Jak postupovat</h4>
    <div class="after_h">
        <ol>
            <li><p class="bold">Ozvěte se žalobci. Zeptejte se, zda byste se mohli dohodnout na splátkovém kalendáři.</p></li>
            <li><p class="bold">Zároveň podejte u soudu <a href="odpor.php" target="_blank"><i>odpor</i></a>. Máte na to 15 dní ode dne, kdy vám byl platební rozkaz doručen.</p></li>
        </ol>
        <p>Odpor je jediná spolehlivá cesta, jak se vyhnout automatické prohře. Když ho nepodáte, budete muset zaplatit vše a hned.</p>
        <p>Když podáte odpor, rozběhne se klasický soudní spor. Vy se ale nechcete soudit. Nejdůležitější je, že tím získáte více času na dohodu se žalobcem.</p>
    </div>
    <h4>Jak na splátkový kalendář</h4>
    <div class="after_h">
        <p class="bold">Snažte se dohodnout takový splátkový kalendář, který budete schopni dodržet.</p>
        <p>Navrhněte žalobci, že mu každý měsíc zaplatíte stejnou částku. Snažte se, aby všechny částky dohromady nebyly vyšší než váš dluh jako celek. Ale nedivte se, pokud žalobce bude požadovat nějakou částku navíc. Přeci jen na vás musel podat žalobu a se splátkovým kalendářem bude muset na celý dluh déle čekat.</p>
        <p>Až budete dohodnuti, snažte se žalobce přesvědčit, aby vzal žalobu zpět. Tím by soudní spor skončil. Pak uzavřete písemnou dohodu, ve které popíšete, kolik a kdy budete žalobci platit. V dohodě určitě zmiňte, že splátkovým kalendářem splatíte svůj původní dluh. Když to neuděláte, hrozí vám, že celý dluh budete platit dvakrát.</p>
        <p>Žalobci ale písemná dohoda nemusí stačit. Žalobu proto možná nevezme zpět. Místo toho soudu navrhne, aby vaši dohodu schválil jako <i>smír</i>. Smír má sílu rozsudku a soudní spor jím končí. To znamená, že když splátkový kalendář nedodržíte, žalobce na vás může poslat exekutora.</p>
        <p>Nebo žalobce vezme žalobu zpět (a soudní spor tím ukončí), ale dohodu bude chtít uzavřít u notáře. Taková dohoda má hodně podobné účinky, jako smír.</p>
        <p>Pokud se žalobce nechce dohodnout, budete muset splátkový kalendář navrhnout přímo soudu. <b>V takovém případě se obraťte na advokáta.</b> Poradí vám, jestli je splátkový kalendář správné řešení, a pomůže vám ho prosadit.</p>
    </div>
</div>

<button type="button" class="collapsible">Souhlasím, že mám zaplatit. Ale částka, kterou mám zaplatit za žalobcova advokáta, je moc vysoká.</button>
<div class="content">
    <h4>Hlavní částka</h4>
    <div class="after_h">
        <p class="bold">Zaplaťte žalobci hlavní částku, kterou žádá. Máte na to 15 dní ode dne, kdy vám byl platební rozkaz doručen.</p>
        <p>Dejte pozor na to, jestli nemáte vedle hlavní částky zaplatit i nějaké úroky. Ozvěte se žalobci a vyjasněte si, kolik přesně máte dohromady zaplatit a jak to provést (např. na jaký účet máte peníze poslat).</p>
        <p>Někdy se v platebním rozkaze objeví i to, že máte něco zaplatit přímo soudu, který vám rozkaz poslal. Pečlivě si dopis přečtěte a pokud to je váš případ, nezapomeňte na to.</p>
    </div>
    <h4>Náklady na žalobcova advokáta</h4>
    <div class="after_h">
        <p>Částce, kterou máte žalobci zaplatit za jeho advokáta, se říká <i>náhrada nákladů řízení</i>. Vedle nákladů na advokáta je v ní zahrnut i poplatek, který žalobce musel zaplatit soudu za to, že na vás podal žalobu. Tuto částku neplatíte žalobci, ale jeho advokátovi.</p>
        <p>Tato náhrada se vám může zdát vysoká. To ale ještě neznamená, že je vypočítaná špatně. Žalobce musel celou záležitost svému advokátovi představit. Pak vám advokát možná poslal <i>předžalobní upomínku</i>. Pak sepsal žalobu. Nakonec ji u soudu podal. Každým z těchto úkonů mu vznikly nějaké náklady.</p>
        <p>Zkuste naši orientační kalkulačku. Bohužel vám nedá konečnou odpověď. Ale může vám obecně říct, zda částka, kterou žalobce žádá, dává smysl.</p>
        <p class="italic">Kalkulačka</p>
        <p>Výsledek:</p>
        <p class="italic">Verze 1 – Částka obecně dává smysl:</p>
        <p>Náhrada nákladů řízení je nejspíše vypočítaná dobře. Nejspíše pro vás bude nejlevnější, když ji zaplatíte.</p>
        <p>Samozřejmě se můžete obrátit na svého advokáta, aby vám to ověřil. Ale počítejte s tím, že vás jeho rada bude něco stát. <b>Pokud chcete radu advokáta, buďte rychlí. Na podání odvolání totiž máte 15 dní ode dny, kdy vám byl platební rozkaz doručen.</b></p>
        <p class="italic">Verze 2 – Částka je moc vysoká, ale ne o moc:</p>
        <p>Náhrada nákladů řízení je nejspíše vyšší, než by měla být. Ale ne o moc.</p>
        <p>Zkuste se žalobci ozvat. Řekněte mu, že podle vás náhradu nákladů řízení vypočítal špatně. Částka totiž neodpovídá hodnotě sporu a počtu úkonů, které jeho advokát musel učinit. Je příliš vysoká.</p>
        <p>Uznal žalobce, že je částka moc vysoká? Snažte se ho přimět k tomu, aby vám to potvrdil písemně, třeba emailem.</p>
        <p>Neuspěli jste? Můžete se obrátit na svého advokáta. Ale počítejte s tím, že vás jeho rada bude něco stát. Je vysoká pravděpodobnost, že se vám to nevyplatí a bude levnější prostě zaplatit. <b>Pokud chcete radu advokáta, buďte rychlí. Na podání odvolání totiž máte 15 dní ode dny, kdy vám byl platební rozkaz doručen.</b></p>
        <p class="italic">Verze 3 – Částka je příliš vysoká:</p>
        <p>Zdá se nám, že náhrada nákladů řízení je podstatně vyšší, než by měla být.</p>
        <p>Zkuste se žalobci ozvat. Řekněte mu, že podle vás náhradu nákladů řízení vypočítal špatně. Částka totiž neodpovídá hodnotě sporu a počtu úkonů, které jeho advokát musel učinit. Je příliš vysoká.</p>
        <p>Uznal žalobce, že je částka moc vysoká? Snažte se ho přimět k tomu, aby vám to potvrdil písemně, třeba emailem.</p>
        <p>Neuspěli jste? Můžete se obrátit na svého advokáta. Počítejte s tím, že vás jeho rada bude něco stát. Ale my věříme, že se žalobce přepočítal natolik, že by se vám to mělo vyplatit. <b>Buďte rychlí. Na podání odvolání totiž máte 15 dní ode dny, kdy vám byl platební rozkaz doručen.</b></p>
    </div>
</div>

<button type="button" class="collapsible">Souhlasím, že mám zaplatit. Ale zaplatit nechci.</button>
<div class="content">
    <p>S tím moc neuděláte.</p>
    <p>Samozřejmě se můžete snažit žalobce přesvědčit, aby vám dluh <i>odpustil</i>. Ale mějte na paměti, že už na vás podal žalobu. Tím dává najevo, že mu skutečně záleží na tom, abyste mu zaplatili.</p>
    <p>Raději si vyberte jednu z možností výše a snažte se svůj dluh vyřešit. Předejdete tím dalším problémům.</p>
</div>

<div class="footer">
    Ozvěte se nám na <a href="mailto:obalka@spruhem.cz">obalka@spruhem.cz</a>
</div>

<!-- JavaScript that shows and hides .content when the user clicks on .collapsible -->
<script>
    var coll = document.getElementsByClassName("collapsible");
    var i;

    for (i = 0; i < coll.length; i++) {
        coll[i].addEventListener("click", function() {
            this.classList.toggle("active");
            var content = this.nextElementSibling;
            if (content.style.display === "block") {
                content.style.display = "none";
            } else {
                content.style.display = "block";
            }
        });
    }
</script>

</body>

</html>